---
title: "Kausalanalyse i offentlig politik"
author:
- name: Erik Gahner Larsen
  affiliation: Institut for Statskundskab, Syddansk Universitet
  email: egl@sam.sdu.dk
date: Version \today

---

# Introduktion
I den offentlige debat bidrager politikere, eksperter, forskere, interesseorganisationer, tænketanke, embedsmænd, journalister, politiske kommentatorer og debatørrer med udtalelser om, hvilke effekter offentlige politikker har - og ikke har. Uanfægtet om man arbejder på et universitet, i centraladministrationen, i en interesseorganisation, på et nyhedsmedie eller et femte sted, skal man ikke alene kunne forstå, men også udarbejde analyser med mere eller mindre eksplicitte kausale påstande. 

Disse spørgsmål er talrige og handler blandt andet om, hvilke effekter velfærdspolitikker har på vælgernes holdninger, hvilke effekter vælgernes holdninger har på velfærdspolitikker, hvilke effekter det har at fjerne topskatten, om et regeringsgrundlag har betydning for, hvilke offentlige politikker der gennemføres, hvilke socialpolitiske tiltag der kan få marginaliserede grupper ud af fattigdom, hvilken betydning præsentationen af arbejdsløse i medierne har for vælgernes opfattelse af arbejdsløse og så videre.

Det fordrer et teoretisk begrebsapparat og metodiske værktøjer, at kunne studere kausale sammenhænge i offentlig politik på en systematisk og tilfredsstillende måde. Nærværende fag vil introducere den studerende for forskellige kausalmodeller samt metodiske værktøjer, der kan anvendes til kritisk at refektere omkring og analysere sådanne kausale påstande.

Den studerende vil efter at have fulgt faget være klædt bedre på til at forstå og applicere kriterier for at studere kausale relationer mellem sociale fænomener, koble kausale teorier til metodiske tilgange og identificere og diskutere styrker og svagheder ved forskellige typer af metodiske tilgange.

Faget er bygget op omkring 15 undervisningsgange. Faget er et metodefag og vil dermed introducere forskellige emner med metodisk relevans. Hver undervisningsgang vil blive indledt med en præsentation af ugens emne, efterfulgt af diskussion af pensum og aktiviteter relateret til eksamen. Eksamen i faget er en seminaropgave, og flere af lektionerne vil være anvendelsesorienteret i forhold til seminaropgaven. Der er et samlet pensum på $1200$ sider. Dette giver en gennemsnitlig læsemængde på $\approx 80$ sider om ugen, men vil variere fra uge til uge. Pensum består af en række artikler og bogkapitler. Grundbogen i faget, der kan købes over [Amazon](http://www.amazon.co.uk/Experimental-Quasi-experimental-Designs-Generalised-Inference/dp/0395615569/) eller eller findes via [Bogpriser](http://www.bogpriser.dk/experimental-and-quasi-experimental-designs-for-generalized-causal-inference_william-r-shadish-jr?isbn=9780395615560), er:

- @shadishetal2002: Experimental and Quasi-Experimental Designs for Generalized Causal Inference

Faget fordrer at man har bestået Metode II og Metode III, og til trods for at der ikke vil være et krav om brugen af statistiske analyser, anbefales det kraftigt, at man har kendskab til - eller stifter bekendtskab med - STATA og/eller R[^fn:stat]. Kan man udarbejde selv simple statistiske analyser (eller har lysten til at lære det), har man mulighed for at anvende en lang række af eksisterende datasæt - eller egne data - i seminaropgaven.

[^fn:stat]: En god - og politologisk - introduktion til R gives i @monoganiii2015.

Fagbeskrivelsen til faget kan findes [online](http://fagbesk.sam.sdu.dk/study/fagbasen/fagbesk.shtml?fag_id=32067). Undervisningsmaterialet vil være tilgængeligt på [Blackboard](https://sso.sdu.dk/client/bb.php) såvel som [GitHub](https://github.com/erikgahner/kop).

# Eksamen: Seminaropgave

Der er overordnet to krav til seminaropgaven. For det første skal den fokusere på et spørgsmål af kausal karakter. For det andet skal den være emnemæssigt relateret til studiet af offentlig politik. Dette skal forstås bredt, og det vigtigste er, at den studerende beskæftiger sig med et forskningsspørgsmål i seminaropgaven, som vedkommende finder interessant. Der er ingen krav til, at den studerende gennemfører egne analyser i seminaropgaven. En seminaropgave kan således eksempelvis også være en systematisk gennemgang af, hvordan andre studier har belyst et kausalt spørgsmål. 

Seminaropgaven må, hvis man skriver den alene, maksimalt fylde 20 sider á 2400 anslag. Skriver to studerende sammen, må opgaven maksimalt fylde 30 sider á 2400 anslag. Dette er inklusiv mellemrum, bilag og noter, men eksklusiv indholdsfortegnelse og litteraturliste. Overskrides dette omfang afvises opgaven. Alle hjælpemidler er tilladt. Opgaven skal afleveres gennem SDUassignment i kurset på Blackboard.

Der er en række deadlines, den studerende anbefales at følge. Mere specifikt anbefales det, at den studerende løbende arbejder på seminaropgaven og på nedenstående datoer sender et bestemt antal sider til egl@sam.sdu.dk. Dette vil gøre det betydeligt nemmere for den studerende at applicere pensum på en konkret problemstilling samt at få feedback på opgaven.

- 8. februar: ½-1 side. En beskrivelse af et overordnet emne, man gerne vil belyse i seminaropgaven, evt. en beskrivelse af et område, der interesserer en. I bedste fald en konkret idé til, hvad seminaropgaven kan omhandle. Det vil være fint her at have et par referencer, men er ikke et krav.

- 29. februar: Omkring 5 sider. En beskrivelse af hvad man ønsker at belyse i seminaropgaven, gerne med ideer til, hvordan og hvorledes, det kan gøres. Vær gerne så konkret som mulig med referencer til den litteratur, man ønsker at tale til.

- 30. april: 10 sider. En litteraturgennemgang og beskrivelse af seminaropgavens bidrag, herunder teoretiske og metodiske overvejelser.

- 9. maj: Individuel vejledning I

- 15. maj: 15 sider. En tentativ udgave af seminaropgaven.

- 23. maj: Individuel vejledning II

- 2. juni, klokken 12:00: Aflevering. Hvis man skriver alene, skal der afleveres 20 sider. Hvis man skriver to sammen, skal der afleveres 30 sider.

# Undervisningsgange

Faget består af tre kategorier af undervisningsgange,Den ene kategori beskæftiger sig med teoretiske modeller for studiet af kausalitet. Den anden kategori beskæftiger sig med metodiske tilgange til studiet af kausale sammenhænge. Den tredje kategori beskæftiger sig med de emner, der er af direkte relevans for den studerendes seminaropgave. Til lektion er der en række påkrævne og anbefalede tekster. Det forudsættes at den studerende har læst de påkrævede tekster forud for hver lektion (nogle af disse kan dog læses kursorisk, hvor dette er angivet), mens de anbefalede tekster er referencer, der kan følges, skulle man have lyst til at fordybe sig yderligere i pensum.

## L01: Teori og metode i offentlig politik (1. feb)

Den første lektion vil give en introduktion til faget. Der vil blive givet en udførlig beskrivelse af, hvilke krav og forudsætninger, der er til deltagelse i faget, læsemængden og eksamensbesvarelsen (altså seminaropgaven). Foruden dette vil der blive givet en introduktion til, hvordan en seminaropgavebesvarelse kan se ud.

Det faglige hovedfokus vil være på, hvad der kendetegner en god teori, herunder vigtigheden af [parsimoni](https://da.wikipedia.org/wiki/Ockhams_ragekniv) og falsifikation. Uden teorier har vi ingenting - kun kaos. Teorier hjælper os med at reducere virkelighedens kompleksitet og fokusere på det essentielle. I studiet af offentlig politik er vi derfor ikke interesseret i at beskrive kompleksiteten i politiske fænomener, men tværtimod at fokusere på så lidt som muligt, der kan forklare mest muligt.

@brady2008 giver en generel oversigt over kausalitet i samfundsvidenskaberne og kan læses kursorisk. @healy2015, @smaldino2016 og @watts2014 diskuterer kriterier for gode teorier samt hvilke udfordringer vi skal adressere, når vi går teoretisk til værks.

*Tid og sted*: Mandag, kl. 10-12 i U31A

*Påkrævet læsning*: 

- @brady2008: Causation and Explanation in Social Science (54 sider)

- @healy2015: Fuck Nuance (12 sider)

- @smaldino2016: Models Are Stupid, and We Need More of Them (19 sider)

- @watts2014: Common Sense and Sociological Explanations (fra side 324 til og med 335) (12 sider)

*Anbefalet læsning*:

- @lakatos1973: Science and Pseudoscience, Overview and Transcript (10 sider)

- @gigerenzer1998: Surrogates for Theories (8 sider)

- @gangl2010: Causal Inference in Sociological Research (27 sider)

- @schwartz2008: The importance of stupidity in scientific research (1 side)

## L02: Seminaropgave I: Det systematiske review (11. feb)

Den første opgave i forbindelse med seminaropgaven er at afgrænse genstandsfeltet og finde de studier, og dermed den litteratur, man ønsker at tale til. Vi vil her bestræbe os efter at lave en så systematisk litteraturgennemgang som muligt. Forbilledet er såkaldte metaanalyser, det vil sige _analyser af analyser_. Selvom vi i den bedste af alle verdener gerne vil lave en metaanalyse, er det i de fleste tilfælde ikke muligt, hvorfor vi må afvige fra denne ideelle standard. Derfor skal vi forholde os til spørgsmål om, hvornår to studier er sammenlignelige, hvordan man bedst kan få et systematisk overblik over en litteratur m.v. 

@shadishetal2002 fokuserer på metaanalyser og andre former for forskellige typer af litteraturreviews. @valentine2012 og @harrison2011 giver hver især en introduktion til metaanalyser. @burstein2003 er et eksempel på en artikel, der laver et systematisk review af en litteratur, og nærmere bestemt analyserer studier, der er interesseret i at besvare, om regeringer er responsive til vælgerens holdninger. @knopf2006 kommer med nogle generelle råd til, hvordan man kan gennemføre et litteraturreview. 

*Tid og sted*: Torsdag, kl. 10-12 i U143

*Påkrævet læsning*: 

- @shadishetal2002: Experimental and Quasi-Experimental Designs for Generalized Causal Inference, side 421-455 (34 sider)

- @valentine2012: Meta-Analysis (15 sider)

- @harrison2011: Getting started with meta-analysis (10 sider)

- @burstein2003: The Impact of Public Opinion on Public Policy: A Review and an Agenda (12 sider)

- @knopf2006: Doing a Literature Review (6 sider)

*Anbefalet læsning*:

- @soodguess2015: By the Numbers: Toward More Precise Numerical Summaries of Results (5 sider)

- @sutherlandetal2013: Twenty tips for interpreting scientific claims (3 sider)

- @altmanbland1995: Absence of evidence is not evidence of absence (1 side)

- @schoenfeldioannidis2012: Is everything we eat associated with cancer? A systematic cookbook review (8 sider)

## L03: Kausalmodeller I: Potentielle udfald og kontrafaktisk kausalitet (15. feb)

Det fundamentale problem i kausalitetsstudier er manglende data. Alt vi kan måle på er blot ét realiseret udfald blandt mange potentielle, der ikke blev realiseret. Når vi ønsker at studere effekten af en offentlig politik, er vi grundlæggende set interesseret i at udtale os om, hvordan verden ville se ud, var den pågældende politik fraværende. For en kort beskrivelse af kontrafaktiske scenarier, kan følgende indlæg anbefales:

- [The Incidental Economist: Counterfactuals](http://theincidentaleconomist.com/wordpress/counterfactuals/)

Fokus vil i denne lektion være på Neyman-Rubins kausalmodel og mere specifikt på, hvordan vi kan definere en kausal effekt. Dette vil danne udgangspunktet for en diskussion af forskellige antagelser og ikke mindst teoretiske såvel som metodiske udfordringer. Hvordan kan vi eksempelvis studere kausale effekter af fænomener, der er uforanderlige? 

Der vil blive givet en kvantitativ definition af en kausaleffekt, men det er vigtigt at holde for øje, at logikken bag lader sig applicere på alle sociale fænomener, hvor vi ønsker at studere kausalitet og kontrafaktiske scenarier. 

Forelæsningens aktuelle emne vil være en diskussion af, hvad man man tilskrive som en kausal effekt af en politik, i dette tilfælde en lovpakke i forbindelse med miljøgevinsterne ved en bestemt landbrugspakke, og hvad man _ikke_ kan tilskrive som en kausal effekt af en politik. Journalister fra Berlingske har belyst denne problematik:

- [Topforskere advarer om forkerte tal bag lovpakke](http://www.politiko.dk/nyheder/topforskere-advarer-om-forkerte-tal-bag-lovpakke)
- [Her er regeringens regnestykke](http://www.politiko.dk/infografik/her-er-regeringens-regnestykke)

@imbensrubin2015 introducerer og redegør for historien bag det potentielle udfaldsframework. De sidste dele af kapitel 2 kan læses kursorisk. @gautieretal2016 viser, at nogle af de antagelser vi bygger på i empiriske studier, ikke altid holder. I nærværende tilfælde _stable unit treatment value assumption_ (SUTVA). Det empiriske studie er et eksperiment, men diskussionen af udforringerne forbunde med at isolere en kausal effekt, er aktuel for alle empiriske studier. Det kan læses kursorisk og fokuser især på den del der handler om SUTVA. @greinerrubin2011 forholder sig til spørgsmålet om, hvordan vi kan estimere kausaleffekter af hvad vi mener, ikke kan manipuleres.

*Tid og sted*: Mandag, kl. 10-12 i U31A

*Påkrævet læsning*: 

- @imbensrubin2015: Causality: The Basic Framework (Kapitel 1) (19 sider)

- @imbensrubin2015: A Brief History of the Potential Outcomes Approach to Causal Inference (Kapitel 2) (21 sider)

- @greinerrubin2011: Causal Effects of Perceived Immutable Characteristics (11 sider)

- @gautieretal2016: Estimating Equilibrium Effects of Job Search Assistance (49 sider)

*Anbefalet læsning*:

- @holland1986: Statistics and Causal Inference (16 sider)

- @littlerubin2000: Causal Effects in Clinical and Epidemiological Studies Via Potential Outcomes: Concepts and Analytical Approaches (25 sider)

- @rubin2005: Causal Inference Using Potential Outcomes: Design, Modeling, Decisions (10 sider)

## L04: Kausalmodeller II: Validitetstypologi (22. feb)

Kausalitet studeres ikke udelukkende med refence til potentielle udfald, men også validitet. Her vil vi først introduceres for nogle ligheder og forskelle mellem potentielle udfald og validitet, hvorfefter vi skal diskutere fire typer af validitet (statistisk intern, konstruktions- og ekstern validitet), og hvordan de hver især er vigtige for kausale analyser såvel som for hinanden.

Det overordnede fokus vil være på forskellige validitetstrusler, altså potentielle alternative forklaringer, der vil kunne føre til fejlagtige konklusioner. Der er 102 siders læsning til nærværende lektion. Kapitel 1 i @shadishetal2002 kan dog læses kursorisk.

*Tid og sted*: Mandag, kl. 10-12 i U31A

*Påkrævet læsning*: 

- @shadishetal2002: Experimental and Quasi-Experimental Designs for Generalized Causal Inference (Kapitel 1, 2 og 3) (102 sider)

*Anbefalet læsning*:

- @shadish2010: Campbell and Rubin: A Primer and Comparison of Their Approaches to Causal Inference in Field Settings (15 sider)

## L05: Kausalmodeller III: Orienterede acykliske grafer (29. feb)

Den tredje og sidste kausalmodel vi vil fokusere på er grafteoretisk kausalitet, og mere specifikt orienterede acykliske grafer (_directed acyclic graphs_). Begrebsapparatet er lettere teknisk, men vi vil fokusere på det mest introducerende og især bruge det i relation til de forudgående kausalmodeller. Med andre ord vil vi her ligeledes samle op på de andre kausalmodeller og diskutere de respektive styrker og svagheder. @morganwinship2007 og @knightwinship2013 introducerer kausal idenfitikation ved hjælp af orienterede acykliske grafer. @shadishsullivan2012 indeholder en formidabel opsamling af og diskussion af de forskellige kausalmodeller. 

*Tid og sted*: Mandag, kl. 10-12 i U31A

*Påkrævet læsning*: 

- @morganwinship2007: Causal Graphs, Identification, and Models
of Causal Exposure (Kapitel 3) (25 sider)

- @knightwinship2013: The Causal Implications of Mechanistic Thinking (25 sider)

- @shadishsullivan2012: Theories of Causation in Psychological Science (30 sider)

*Anbefalet læsning*:

- @elwert2013: Graphical Causal Models (29 sider)

- @elwertwinship2014: Endogenous Selection Bias: The Problem of Conditioning on a Collider Variable (23 sider)

## L06: Seminaropgave II: Præsentation af seminaropgave, part 1 (7. mar)

_Denne undervisningsgang vil blive opdateret med en liste over rækkefølgen for præsentationer._

*Tid og sted*: Mandag, kl. 10-12 i U31A

*Påkrævet læsning*:

- Delt materiale (_ukendt antal sider_)

*Anbefalet læsning*:

- @colburnuphoff2012: Common Expositional Problems in Students' Papers and Theses (7 sider)
  
- @zigerell2011: Of Publishable Quality: Ideas for Political Science Seminar Papers (5 sider)
  
- @zigerell2013: Rookie Mistakes: Preemptive Comments on Graduate Student Empirical Research Manuscripts (5 sider)

## L07: Seminaropgave III: Fra teoretiske koncepter til empiriske data (14. mar)

Der er mange metodiske valg, der skal træffes, når vi ønsker at teste en teori empirisk. Hvilke indikatorer skal vi bruge - og er disse valide? I denne undervisningsgang vil vi fokusere på målevaliditet og reliabilitet, indikatorer, skalaer m.v. Vi vil herunder også diskutere et aspekt, der er ekstra vigtigt i studiet af offentlig politik: Hvem laver de data, vi anvender? Data taler ikke for sig selv, og de bliver aldrig indsamlet uden grund. Dette betyder også, at vi skal forholde os kritisk til data, hvem der har lavet dem, hvilke incitamenter de har haft m.v.

De fleste af jer vil have læst @adcockcollier2001 på bachelordelen, så denne kan genlæses uden de store vanskeligheder. @herrerakapur2007 beskæftiger sig med datakvalitet og de udfordringer, der potentielt kan føre til data af en lav kvalitet. @wallace2016 er et kreativt, empirisk studie, der har datavaliditet som den afhængige variabel.

*Tid og sted*: Mandag, kl. 10-12 i U31A

*Påkrævet læsning*: 

- @adcockcollier2001: Measurement Validity: A Shared Standard for Qualitative and Quantitative Research (18 sider)

- @herrerakapur2007: Improving Data Quality: Actors, Incentives, and Capabilities (22 sider)

- @wallace2016: Juking the Stats? Authoritarian Information Problems in China (19 sider)

*Anbefalet læsning*:

- @grimmwidaman2012: Construct Validity (22 sider)

- @hayesembretson2012: Psychological Measurement: Scaling and Analysis (17 sider)

- @shroutlane2012: Reliability (18 sider)

## L08: Empiriske tilgange I: Eksperimenter (21. mar)

Eksperimenter er en metodisk guldstandard. Jo mere ens forskningsdesign ligner et eksperiment, desto stærkere er det. Denne undervisningsgang vil fokusere på forskellige typer af eksperimenter (laboratorieeksperimenter, spørgeskemaeksperimenter, felteksperimenter), hvordan de bruges, styrker og svagheder m.v. Foruden dette vil vi også diskutere eksperimenter i forhold til socialpolitik i en dansk kontekst.

@shadishetal2002 og @blomhansenserritzlew2014 giver en indføring i det eksperimentelle design. @blomhansenetal2015 er en engelsk version af førnævnte danske artikel, og det der er relevant her er den ene side, der diskuterer relationen mellem intern og ekstern validitet. @hansenpontoppidan2014 er en rapport fra SFI, der redegør for erfaringerne med eksperimenter på det sociale område. Denne tekst er også pensum til sidste undervisningsgang, så vi vil ikke gå for meget i dybden med de praktiske og især etiske aspekter. @druckmanlupia2012 er en salgstale for eksperimentelle metode i relation til samfundsvidenskabelig forskning. @jakobsen2013 er et godt eksempel på et velgennemført felteksperiment. @stoker2010 beskriver udfordringerne ved at omdanne viden opnået gennem eksperimenter til politik.

*Tid og sted*: Mandag, kl. 10-12 i U31A

*Påkrævet læsning*: 

- @shadishetal2002: Experimental and Quasi-Experimental Designs for Generalized Causal Inference (Kapitel 8) (33 sider)

- @blomhansenserritzlew2014: Endogenitet og eksperimenter - forskningsdesignet som løsning (19 sider)

- @blomhansenetal2015: Experiments in Public Management Research (side 166) (1 side)

- @hansenpontoppidan2014: Erfaringer med RCT-studier på det sociale område (19 sider)

- @druckmanlupia2012: Experimenting with Politics (3 sider)

- @jakobsen2013: Can Government Initiatives Increase Citizen Coproduction? Results of a Randomized Field Experiment (28 sider)

- @stoker2010: Translating Experiments into Policy (12 sider)

*Anbefalet læsning*:

- @falkheckman2009: Lab Experiments Are a Major Source of Knowledge in the Social Sciences (4 sider)

- @wilsonetal2010: The Art of Laboratory Experimentation (31 sider)

- @gainesetal2007: The Logic of the Survey Experiment Reexamined (20 sider)

- @serritzlew2007: Det politologiske eksperiment: hvorfor, hvornår og hvordan? (19 sider)

- @mcdermott2002a: Experimental Methodology in Political Science (18 sider)

- @mcdermott2002b: Experimental Methods in Political Science (31 sider)

- @mcdermott2013: The Ten Commandments of Experiments (6 sider)

- @heckmansmith1995: Assessing the Case for Social Experiments (26 sider)

## L09: Empiriske tilgange II: Naturlige eksperimenter (30. mar)

I mange tilfælde har vi (desværre) ikke mulighed for at gennemføre eksperimenter. Dette kan være på grund af ressourcer såvel som etiske begrænsninger. Heldigvis sker der naturlige ting i verden, der tilfældigt skaber videnskabeligt brugbar og interessant variation, vi kan udnytte i naturlige eksperimenter og kvasieksperimenter. Ideen bag er simpel: Hvis noget foregår tilfældigt i verden, er disse tilfældigheder at sammenligne med randomiseringen, vi kender fra den eksperimentelle metode. 

I denne undervisningslektion vil fokus være på forskellige typer af naturlige eksperimenter. Vi vil især fokusere på styrker og svagheder ved forskellige naturlige eksperimenter, og ikke mindst diskutere styrke og svagheder i forhold til "rigtige" eksperimenter. Logikken bag forskellige analyseteknikker vil desuden blive introduceret, herunder blandt andet _difference-in-difference_ estimatorer, _regression discontinuity_ designs og instrumentelle variable.

*Tid og sted*: Onsdag, kl. 10-12 i U25A

*Påkrævet læsning*:

- @robinsonetal2009: Observing the Counterfactual? The Search for Political Experiments in Nature (17 sider)

- @dunning2008: Improving Causal Inference: Strengths and Limitations of Natural Experiments (12 sider)

- @shadishetal2002: Experimental and Quasi-Experimental Designs for Generalized Causal Inference (Kapitel 7) (38 sider)

*Anbefalet læsning*:

- @campbell1969: Reforms as experiments (21 sider)

- @keeleminozzi2013: How Much Is Minnesota Like Wisconsin? Assumptions and Counterfactuals in Causal Inference with Observational Data (24 sider)

- @sekhontitiunik2012: When Natural Experiments Are Neither Natural nor Experiments (23 sider)

- @green2010: Points of Intersection between Randomized Experiments and Quasi-Experiments (15 sider)

- @meyer1995: Natural and Quasi-Experiments in Economics (11 sider)

## L10: Empiriske tilgange III: Observationsstudier, part 1 (4. apr)

Når vi ikke har et stærkt design med et (naturligt) eksperiment, arbejder vi med ikke-tilfældig selektion ind i et stimuli. Dette introducerer en lang række udfordringer for observationsstudier, vi vil adressere over to lektioner. I nærværende undervisningsgang vil fokus være på, hvad vi gør og kan gøre, når vi ikke har en kontrolgruppe. @shadishetal2002 giver i kapitel 4 en fin introduktion til observationsstudier og i kapitel 6 hvordan man kan studere effekter i tidsseriedata. 

*Tid og sted*: Mandag, kl. 10-12 i U31A

*Påkrævet læsning*:

- @shadishetal2002: Experimental and Quasi-Experimental Designs for Generalized Causal Inference (Kapitel 4 og 6) (68 sider)

## L11: Empiriske tilgange IV: Observationsstudier, part 2 (14. apr)

Anden undervisningsgang omkring observationsstudier vil fokusere på, hvordan vi - især med hjælp fra statistiske værktøjer - kan skabe sammenlignelige observationer. Matching fokuserer på at konstruere et datasæt, hvor vi har sammenlignelige observationer, der udelukkende varierer på, om de har modtaget et treatment eller ej. Syntetisk kontrol beskæftiger sig med tilfælde, hvor vi har få cases (eksempelvis lande eller stater), hvor vi ønsker at konstruere en syntetisk kontrol for den pågældende case. Fokus vil være på at introducere nøglebegreber samt diskutere kausalitet i forhold til observationsdata.

@justesenklemmensen2014 giver en introduktion til matching. @nielsen2014 beskriver hvordan matching kan bruges til at udvælge cases. @abadieetal2015 introducerer syntetisk kontrol-metoden. 

Bemærk at denne lektion finder sted torsdag i U143!

*Tid og sted*: Torsdag, kl. 10-12 i U143 

*Påkrævet*:

- @justesenklemmensen2014: Sammenligning af sammenlignelige observationer: kausalitet, matching og observationsdata (19 sider)

- @nielsen2014: Case Selection via Matching (29 sider)

- @abadieetal2015: Comparative Politics and the Synthetic Control Method (16 sider)


*Anbefalet læsning*:

- @rubin2008: For Objective Causal Inference, Design Trumps Analysis (33 sider)

- @sekhon2009: Opiates for the Matches (22 sider)

## L12: Gæsteforelæsning: Evalueringer af offentlige politikker (18. apr)

Gæsteforelæsning gives af Jacob Askham-Christensen.

@bdo2014a kan læses kursorisk. Læs side 26 til 28 i @lginsight2014. Læs side 7 i @finansministeriet2014.

*Tid og sted*: Mandag, kl. 10-12 i U31A

*Påkrævet læsning*:

- @nordjyske2015: Aftale på Borgen godt nyt for Topvirk (1 side)

- @lginsight2014: Den bedste integration: Effektive beskæftigelsesfaglige integrationsindsatser for etniske minoriteter fra ikke-vestlige lande (3 sider)

- @finansministeriet2014: Aftale om kommunernes økonomi for 2015 (1 side)

- @bdo2014a: Fra udsat til ansat - Virkeligheden tæller (68 sider)

- @bdo2014b: Analyse af jobcentrenes ressourceforbrug - ledelsesresume (13 sider)

## L13: Seminaropgave IV: Replicerbarhed og replikation (25. apr)

Replikationer er afgørende for videnskaben. Ét studie er aldrig konkluderende og skal aldrig ses i isolation fra andre studier. Forskning er en kollektiv og åben proces, og replikationerne spiller en afgørende rolle i denne proces. Et vigtigt step i denne proces er at sikre, at ens forskning kan reproduceres af andre. I denne undervisningsgang vil vi fokusere på reproducerbarhed og replikationer. Mere konkret vil vi komme ind på vigtigheden af at dokumentere sin forskning, gøre den tilgængelig for andre og facilitere, at andre kan reproducere og replikere forskningen på en tilfredsstillende måde.

*Tid og sted*: Mandag, kl. 10-12 i U31A

*Påkrævet læsning*:

- @kerr1998: HARKing: Hypothesizing After the Results are Known (22 sider)

- @king1995: Replication, Replication (9 sider)

- @herrnson1995: Replication, Verification, Secondary Analysis, and Data Collection in Political Science (4 sider)

- @osc2015: Estimating the reproducibility of psychological science (9 sider)

- @gentzkowshapiro2014: Code and Data for the Social Sciences: A Practitioner's Guide (45 sider)

*Anbefalet læsning*:

- @brandtetal2014: The Replication Recipe: What makes for a convincing replication? (8 sider)

- @brownetal2014: Quality evidence for policymaking: I'll believe it when I see the replication (22 sider)

- @king2006: Publication, Publication (7 sider)

## L14: Seminaropgave V: Præsentation af seminaropgave, part 2 (2. maj)

I denne lektion vil fokus være på at få præsenteret seminaropgaverne. 

*Tid og sted*: Mandag, kl. 10-12 i U31A

*Påkrævet læsning*:

- Seminaropgaver (omkring 100 sider)

*Anbefalet læsning*:

- @simons2012: Musings on Writing (8 sider)

- @little2016: Three Templates for Introductions to Political Science Articles (8 sider)

## Add on I: AGORA 16 (4. maj)

Temaet for AGORA 16 er 'Freedom vs. Security'. Mere information kan findes på facebook: [AGORA 16](https://www.facebook.com/events/1539248969708294/)

## L15: Seminaropgave VI: Etiske og praktiske overvejelser (9. maj)

Sidste lektion vil blive brugt på at samle op på det, vi har gennemgået i løbet af semestret samt diskutere praktiske og etiske aspekter relateret til studiet af kausalitet i offentlig politik.

*Tid og sted*: Mandag, kl. 10-12 i U31A

*Påkrævet læsning*:

- @shadishetal2002: Experimental and Quasi-Experimental Designs for Generalized Causal Inference (Kapitel 9 og 10) (62 sider)

- @hansenpontoppidan2014: Erfaringer med RCT-studier på det sociale område (19 sider)

## Add on II: Introduktion til R (21. juni)

Til flere og flere jobs i den offentlige sektor giver det en fordel, hvis man kan bruge R. I dette add on gives en introduktion til R. Mere information følger så snart eksamensdatoen er på plads (altså afleveringsdatoen for seminaropgaven).

\newpage

# Referencer

\indent
\setlength{\parindent}{-0.2in}
\setlength{\leftskip}{0.2in}
\setlength{\parskip}{8pt}
